Mbunge ya Senate irenda mihango ya wandikithia wa andu na njira ya kiiriu niyo NIIMS kurugamio, gukiirikana kwiina mawatho na mitaratara ibatie kuhitukio itemi-ini ria kugitira ihoto cia muingi. Mendekithia maya makunukite riri minista wa ugitiri Dr Fred Matiang’i na murunawe wa ukinyaniria Joe Mucheru mang’athitie gwikinyia mbere ya kamiti ya Senate niguo kuhungwo mahuri iguru riigie wandikithia ucio. Matongoretio ni Senator wa Bungoma Moses Wetangula, masenata maugite noo muhaka mawoni maa muingi makuruhanio, na ningi kuhitukio watho wa kugitira ndari na riboti cia mungi, mbere ya mihang’o iyo guthii nambere. Ihinda-ini oriu Masenator nimokiriire minista Matiangi na Mucheru ni kwaga gwikinyia mbere ya kamiti iyo makiuga ni kuhuthia marahuthia wira wa kamiti iyo makimenyaga wega nio mabatie guithirania na kinyi mihango ya wandikithia ucio. Johnsen Sakaja ni senata wa Nairobi.       