Akenya a ikiro ngurani nimathiite nambere na kwihaririria gukunguwira thigikuu ya mashujaa Day. Igongona ria gibururi rigutabanirio mwena wa Mombatha kiharo-ini kia Mama Ngina na rigutongorio ni mutongoria wa bururi Uhuru Kenyatta. Ihinda-ini oro riu murugamiriri wa thirikari nene mwena wa Gicuwa-ini John Elungata augite honge cia ugitiri ciri cemba kungâ€™ethanira na aria othe mangikorwo na itanya ria guthoga thayu wa muingi muthenya wa umuthi. Kungi nakuo thirikari ya kaunti ya Naikuru ni iyukitie mubango wa gutwara mambura maya matuura-ini. Mambura macio magutabanirio kiharo-ini kia Naivasha. Kuringana na ndumiriri iria irarekereririo ni mutabariri wa mihango ya ukinyaniria thiini wa thirikari ya kaunti ya Naikuru, Beatrice Obwacha, mubango uyu ni wa gutigirira aikari othe a kaunti iyo nimagia na kanya ka kwirorera uria guthiyaga nambere mambura-ini maya. Mwena-ini wake kamishona wa kaunti iyo ya Naikuru, Erustus Mbui, augite nimarikitie kugacirithia ugitiri kiharo-ini kiu.