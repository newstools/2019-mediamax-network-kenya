Gavana wa Mombasa, Hassan Joho, ametetea serikali yake akisema kuwa haitaingiliwa na watu wenye ubinafsi ambao hawako tayari kusuluhisha changamoto zinazowakabili Wakenya. Akifika mbele ya kamati ya bunge la senati kuhusu ugatuzi, Joho amesisitiza kwamba mizozo ya kisiasa kati ya serikali yake na bunge la kaunti hauna misingi na kuwa atafanya kila awezavyo kulinda serikali yake. Joho aliyekana kuhusika na vuguvugu laÂ fagia bunge linalokusanya sahihi za kuvunja bunge la kaunti amewataka wanasiasa kukadiria matamshi yao kabla kuyatamka. 