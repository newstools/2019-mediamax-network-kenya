Jamaa, ndugu na marafiki wa Makamu wa Rais wa kwanza wa Kenya, Jaramogi Oginga Odinga, hii leo walijumuika na familia yake katika kuadhimisha miaka 25 tangu kufariki kwake. Miongoni mwa Wakenya waliofika katika hafla hiyo ni: nduguye Rais Uhuru Kenyatta,  Muhoho Kenyatta. Hafla ya leo haikufanyika ilivyo desturi ya makumbusho ya Jaramogi kwani sherehe kamili ya makumbusho yake yatafanyika mwezi ujao tarehe kumi na saba katika kanisa la St. Stephens, Kisumu na kufuatiwa na mkutano wa viongozi na wanafunzi katika chuo cha leba cha Tom Mboya Labour. Muhoho Kenyatta na viongozi wengine baadaye waliweka maua katika kaburi lake mwendazake Jaramogi. 