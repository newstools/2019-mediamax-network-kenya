Tesetai ribiikab kalyet eng Likia Njoro kongololchindos ak bikab emet chetinye neregek kosipgei ak yautiet nekakibeten chi akenge sabet akechor nego taman koegote eng betutab rani. Kamwa Ocpd nebo Njoro Charity Dorcas kole kakimwok ak pchabet chichotok bo kenyisyek sosom chorichoton kokweri nechoton ole akoi nguni kokakenyor nego aeng kotakolinda alak sisitu. Kamwa akenge eng BAORINIK kole kabit yautionotok sait sokol koegote olekarirtaen ichek ribiikab kalyet eng kit nekole koib kasarta nekoi koitita eng kit nekole kabit wagat eng saisyek chenekit somok eng kokwonotok.