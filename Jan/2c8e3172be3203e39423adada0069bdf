Thutha wa ruhonge rwa ucirithania gukirirwo na njira nene mucirithania munene David Maraga naiteteire ruhonge ruu akiuga mbaara ya ngukumio ndingigacira gutari na wuira muiganu wa aria mathitangitwo. Akiaria na matukuya maingi mbere ya mutongoria wa bururi, Maraga niokiriire wabici ya munene wa thitango cia muingi bururini na wabici ya DCI ni kiria augire ni gutemanagia maciira kiundutho matambite kumatha wuira wa kuigana. Munene wa watho Kihara kariuki niaugire honge icio ciothe cingirutithania wira uria kwagiriire, mbaara ya ngukumio no igacire. 